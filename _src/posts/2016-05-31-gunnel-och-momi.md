    Title: Gunnel, Momiyama och bovete på Österlen
    Date: 2016-05-31T19:19:01
    Tags: soba

De senaste månaderna har jag bott i Malmö där jag jobbat på den vegetariska restaurangen Kao's. Utanför Simrishamn på andra sidan Skåne bor Gunnel och Momi, ett par riktiga bovetepionjärer i modern tid. Så när jag nu bodde så nära ville jag naturligtvis göra ett besök.

<!-- more -->

Gunnel och Momi (efter hans efternamn *Momiyama*) träffades i Stockholm och är bosatta på Österlen sedan 10 år tillbaka. Momi är uppväxt i en riktig nudelfamilj i Tochigi norr om Tokyo och de åt handgjorda soba- eller udonnudlar till middag varje dag. Att göra soba med Momis mamma var för Gunnel ett sätt att lära känna varandra och även Momi blev då intresserad av att lära sig. Sedan några år tillbaka har de sedan via projektet [Bovete på Österlen][bovete-österlen] introducerat Skåne till färska bovetenudlar gjorda på skånskt bovete. Fantastiskt!

Ett problem som man omedelbart ställs inför när man köper helt bovete från direkt från bonden är hur man ska skala det. Bovetekärnornas orginella pyramidliknande form gör detta relativt besvärligt och kräver i regel specialutrustning.[^usa] Har man inte det måste man göra det för hand: Kärnorna krossas i en kvarn vilket gör att skalen lossnar, vilka sedan separeras bort genom att kasta upp alltsammans i luften, ta ett rejälv andetag och blåsa bort de fjäderlätta skalen, och slutligen (förhoppningsvis) fånga kärnorna igen på nervägen. Upprepa tills det inte återstår mer skal än vad man står ut med.[^skalen] Istället för att blåsa kan man också försöka med hårtork, och är det blåsigt ute borde man ju kunna utnytta det.
<!-- 3kg på 3h -->

Inför mitt besök hade jag naturligtvis hört mig för om vi kunde göra soba och det gjorde vi! Momi gjorde soba på sin mammas[^mor] sätt, men utan tillsats av vetemjöl och det ägg som hon brukade ha i degen. Efter att nudlarna var uppskurna och kokta avnjöt vi dem med varm *tsuyu*[^tsuyu], råriven rädisa, vårlök och strimlad nori samt hemgjorda bovetebiscotti och genmaicha efteråt.

![Momi kavlar soba](</img/Österlen/Momi sobauchi 600.jpg> "Momi gör soba")

Besöket bjöd naturligtvis också på spännande diskussioner kring bovetets historia i Skåne och framtida planer för utveckling av boveteverksamheten. En skalningsmaskin står högt upp på önskelistan, och skulle möjliggöra framställningen av bovete och mjöl i större skala, t ex till en restaurangverksamhamhet.

![Gunnel, undertecknad och Momi](</img/Österlen/Gunnel, Momi och jag 600.jpg>)

På återseende, Gunnel och Momi!

[^mor]: Momis mamma är nu 95 år och gör fortfarande soba!
[^usa]: Såvida man inte maler kärnorna med skal på och sedan siktar bort dessa efter bästa förmåga efteråt. En metod som jag har hört används i USA men som tydligen inte är att föredra.
[^skalen]: Skalen innehåller en hel del fibrer men ingen näringsvärdet lär vara försumbart och de försämrar degens bindningsförmåga och därmed möjligheten att göra tunna snygga nudlar varvid och man vill normalt sett därför ha bort så mycket av dem som möjligt.
[^tsuyu]: Den traditionella doppsåsen för soba- och udonnudlar, se [tidigare inlägg](/2015/08/soba.html) för mer detaljer.

[bovete-österlen]: http://www.odlingen.org/content/bovete-på-österlen-0

