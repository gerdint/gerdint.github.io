    Title: Svea Soba är fött
    Date: 2017-01-31T21:38:26
    Tags: soba
	
Jag har startat företag! Företaget heter **SVEA SOBA** och även om det är just soba jag tänkt fokusera på så är jag ju förtjust i andra sorters nudlar och bra mat i allmännhet så vi får se i vilken riktning det hela utvecklar sig.[^1]

<div class='figure'>
	<img src='/img/svea-soba.svg' alt='Svea Soba logotyp' width='300px' onerror="this.src='/img/svea-soba.png'"/> 
</div>

Jag gör nudlarna hemma i mitt kök (alltså "hemgjorda" i alla ordets alla bemärkelser) och har gjort ett provleveranser av färsk soba till ett par restauranger i Göteborg där jag numera huserar. Responsen har varit mycket fin och det är väldigt kul att göra färsk soba gjord på svenskt KRAV-märkt bovete tillgängligt här hemma i Sverige! Inom en snar framtid kommer jag också att gästa en lokal restaurang och själv stå i köket och servera soba på mitt sätt, håll utkik på [Facebooksidan](https://www.facebook.com/sveasoba/)!

[^1]: Det japanska ordet *soba* betyder egentligen "bovete" men ordet används ibland också för nudlar i allmänhet.
