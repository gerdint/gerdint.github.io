    Title: Bokmässa och Tareqs rödbetsbiffar
    Date: 2016-10-04T15:33:16
    Tags: recept

Sedan en dryg månad tillbaka är jag återigen Göteborgare. Till att börja med är jag inkvarterad en stenkast från Svenska Mässan så när min kulturbevandrade kombo Roger gjorde mig uppmärksam på den stundande Bokmässan så passade jag på!

<!-- more -->

Jag var upptagen på lördagen vilket gjorde att jag tyvärr missade en hel del intressanta framträdanden den dagen men även söndagen bjöd på en hel del godsaker och inspiration. Sutip Austad bjöd på fantastisk thailändska smakprov och pratade om erfarenheter från ett helt liv av odling, dokumenterade i hennes bok *Den asiatiska kökstrådgården* (Natur & Kultur 2016). Tips!

Höjdpunkten för mig var annars Tareq Taylors geniala rödbetsbiffar. Med endast två ingredienser (samt diverse kryddor) trollade han fram rödbetsbiffar med en superb struktur och smak. 
Hemligheten är att använda *okokta* röda linser som bindemedel i biffarna. Tekniken är egentligen väldigt lik den för falafel, men linserna behöver inte blötläggas lika länge som kikärtor (på mässan hade Tareq bara haft dem i blöt en kvart, och det fungerade fint även då).
Att inte förkoka linserna ger biffarna struktur och betorna gör biffarna mycket saftiga (och enligt Tareq behåller de sin saftighet efter infrysning bättre än köttbiffar).

Ett sådant recept förtjänar att spridas så med Tareqs tillåtelse publicerar jag receptet här: 

![](/img/recept/rödbetsbiffar.jpg)

1. Blötlägg linserna i kallt vatten i cirka 1 timme.
2. Skala och riv rödbetorna fint. Skala och hacka lök och vitlök.
3. Låt linserna rinna av och mixa dem sedan i matberedare till en slät massa. Lägg över i en bunke och blanda ner rödbetor, lök, vitlök, örter, salt och peppar.
4. Värm ugnen till 150 grader.
5. Forma färsen till 10–12 små biffar och stek dem på båda sidor i ganska rikligt med olja i en stekpanna så 
att de får fin stekyta. Lägg över dem i en ugnsfast form och stek färdigt i ugnen i cirka 15 minuter.

Smaklig spis!

![Biff med mos, gurksallad, rödbetsplats och kantareller](</img/mat/rödbetsbiffar med mos.jpg>)

