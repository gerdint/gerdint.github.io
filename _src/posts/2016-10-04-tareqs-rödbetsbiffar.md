    Title: Bokmässa och Tareqs rödbetsbiffar
    Date: 2016-10-04T15:33:16
    Tags: biffar

Sedan en månad tillbaka är jag återigen Göteborgare. Till att börja med är jag inkvarterad en stenkast från Svenska Mässan så när min kulturbevandrade kombo Roger gjorde mig uppmärksam på den stundande Bokmässan så passade jag på!

<!-- more -->

Jag var upptagen på lördagen vilket gjorde att jag tyvärr missade en hel del intressanta framträdanden den dagen men även söndagen bjöd på en hel del godsaker och inspiration. Sutip Austad bjöd på fantastisk thailändska smakprov och pratade om erfarenheter från ett helt liv av odling, dokumenterade i hennes bok *Den asiatiska kökstrådgården* (Natur & Kultur 2016). Tips!

Höjdpunkten för mig var annars Tareq Taylors geniala rödbetsbiffar. Med endast två ingredienser (samt diverse kryddor) trollade han fram rödbetsbiffar med en superb struktur och smak. 
Hemligheten är att använda *okokta* röda linser som bindemedel i biffarna. Tekniken är egentligen väldigt lik den för falafel, men linserna behöver inte alls blötläggas lika länge som kikärtor (på mässan hade Tareq bara haft dem i blöt en kvart, och resultatet blev ändå utmärkt). Efter blötläggning blandar man bara linserna med rivna rödbetor, tillsätter kryddor (inklusive lök och vitlök om man vill), formar sina biffar och kan börja steka.
Att inte förkoka linserna förhindrar att strukturen blir mosig och betorna gör biffarna mycket saftiga (och enligt Tareq behåller de sin saftighet efter infrysning mycket bättre än köttbiffar).

Ett sådant recept förtjänar att spridas så med Tareqs tillåtelse publicerar jag recepter här: 

