    Title: Enokido och Tororo soba
    Date: 2015-10-03T13:34:57
    Tags: soba, restaurang

När jag nämnde för tenchō att jag gärna vilje studera malning av bovetemjöl lite närmare så blev jag introducerad till *Ekokido*, ägaren till en annan välrenommerad sobarestaurang i området. Enokidos bakgrund är intressant då han själv aldrig jobbat på någon annan sobarestaurang utan började göra nudlar på sin fritid, gick en del kurser och så småningom öppnade eget. Det var cirka 20 år sedan, och av hans nudlar att döma så har han lyckats utmärkt. Att byta bana och starta egen boveterestaurang är faktiskt inte helt ovanligt i Japan, likt de senaste årens trend här i Sverige att sadlar om och startar hantverksbageri.

<div class="figure pull-right">
	<img src="/img/Enokido/Enokido-san.jpg" alt="Enokido-san">
	<p class="caption">Enokido-san</p>
</div>

Enokido är en pigg herre som börjar sitt arbete halv sex varje morgon med att göra sina två sorters nudlar[^0], dels det klassiska receptet på 80% bovete och 20% vete och nudlar på enbart bovete, s.k. *jūwari soba*. Då man inte kan förlita sig på vetets gluten för att binda ihop degen samt det faktum att en ren bovetedeg torkar ut väldigt snabbt då man arbetar med dem gör dessa nudlarna till de mest utmanande att göra[^sarashina-juwari], men Enokido klarar det naturligtvis galant. <!-- hjälp: hälften av vattnet tillsätts först i kokande form för att protein ska koagulera --> Det aningen grova mjölet mals på plats på en elkvarn tillverkad av en annan intressant herre som likt Enokido sadlade om till bovetekock efter att ha tröttnat på sitt tidigare jobb på elbutik. Mer om honom och hans verksamheter i ett senare inlägg.

Till sina nudlar med kall doppsås eller varm buljong finns på menyn olika sorters tempura och även en hel del kötträtter såsom anka, långkokt fläsk, foie gras och... ris. För en västerlänning kan det sistnämnda tyckas märkligt men i Japan tycker vissa att något fattas om en måltid inte innehåller ris, likt det faktum att i princip samtliga restauranger i Sverige alltid serverar bröd. Smakerna är överlag relativt intensiva.  
Utöver de på japanska boveterestauranger obligatoriska bonitoflingorna[^bonito] kokas 
dashibuljongen (som utgör basen till doppsåsen, och är ett annan planerat ämne för framtida inlägg) på både kombualger och shiitakesvamp och den varma nudelbuljongen innehåller också ankfett.

När det gäller utrustning så nöjer sig Enokido inte med något annat än det bästa. Nudlarna förvaras i ett kylskåp <!-- temperatur 4-5 grader --> med luftfuktare (så att nudlarna inte ska torka ut lika snabbt), fritösen har inbygd tvätt av frityroljan (så att man kan använda samma olja i åtminstonde en vecka) och sin nudeldeg blandar han i en enorm skål gjord av lackat japanskt kastanjträ <!-- stor och djup skål underlättar fördelning av vattnet i mjölet --> vars prislapp tyligen var cirka 45000 kr.

Jag har ätit hos Enokido ett flertal gånger och allt har varit väldigt gott, men det jag minns bäst var det jag åt första gången, hans *tororo soba*. En obligatorisk rätt på japanska sobarestauranger som består av kalla sobanudlar som doppas i en sås innehållande råriven *yamaimo*, en japansk slags [jams](https://sv.wikipedia.org/wiki/Jams) som tillskrivs mängder med hälsofrämjande egenskaper.[^yamaimo] Den syrliga smaken passar i alla fall mycket bra ihop men den lite söta såsen och är skönt uppfriskande en varm sommardag.

![Tororo soba](/img/Enokido/Juwari-tororo.jpg)

[^0]: Och ändå räcker inte dessa till, så han gör några kilo eftermiddagen innan. 
[^sarashina-juwari]: I synnerhet om man använder *sarashina*-mjöl: Ett kritvitt bovetemjöl som nog mest kommer till sin rätt när man tillsätter andra ingredienser i sina nudlar vars smak smak och färg man då vill framhäva.
[^bonito]: Flingor från hyvlad torkad bonitofisk som kokats, rökts upprepade gånger och sedan jästs tillsammans med en speciell bakteriekultur. Den nyfikne kan läsa mer [här](https://en.wikipedia.org/wiki/Katsuobushi) (på engelska).
[^yamaimo]: Och tydligen också användas som bindemedel i matlagning istället för t ex ägg.
